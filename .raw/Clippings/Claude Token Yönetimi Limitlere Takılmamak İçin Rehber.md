---
title: "Claude Token Yönetimi: Limitlere Takılmamak İçin Rehber"
source: "https://x.com/bettercalltonny/status/2039343216139342183"
author:
  - "[[@bettercalltonny]]"
published: 2026-04-01
created: 2026-04-07
description: "Bu aralar herkes Claude’un limit probleminden bahsediyor. Bende yakın zamana kadar bundan yakınıyordum. Ama fark ettim ki Claude mesaj sayıs..."
tags:
  - "clippings"
---
> Bu aralar herkes Claude’un limit probleminden bahsediyor. Bende yakın zamana kadar bundan yakınıyordum. Ama fark ettim ki Claude mesaj sayısını değil, **token** sayısını hesaplıyor. Yapmanız gereken tek şey token’ları akıllıca kullanmak. Ama kimse bunu nasıl yapacağını bilmiyor ve bu yüzden ciddi şekilde token ve para kaybediyor.

Bu konuyu araştırdım ve token tasarrufu sağlayan en iyi alışkanlıkları bir liste haline getirdim.

**1\. Prompt’unu düzenle, yeni mesaj atma**

Claude seni yanlış anladığında şunu yazmak cazip gelir: ''Hayır, demek istediğim bu değildi'' ''Hayır, bunu istemiyorum…''

Bunu yapma!

Çünkü her yeni mesaj, konuşma geçmişine eklenir. Claude her seferinde bütün geçmişi tekrar okur. Yani işe yaramayan eski mesajlar bile token yakar.

Her mesajın maliyeti = önceki tüm mesajlar + yeni mesajın

Ortalama 500 token üzerinden:

1. 5 mesaj: 7.5K token
2. 10 mesaj: 27.5K token
3. 20 mesaj: 105K token
4. 30 mesaj: 232K token

yani 31. mesaj, 1. mesaja göre **31 kat daha pahalıya** gelir.

Peki bu konuda ne yapmalısın? İlk mesajına ''Edit'' ile gir , düzelt ve yeniden oluştur. Böylece eski mesajlar üst üste birikmez, yer değiştirilir.

**2\. Her 15–20 mesajda yeni sohbet aç**

Yukarıda gördüğün gibi token maliyeti her mesajla büyüyor.

İdeal olan 15–20 mesajdan sonra yeni chat başlatmak.

100+ mesajlık bir sohbet düşün. Ortalama 500 token ile bu, **2.5 milyon token** demek ve bunun çoğu sadece eski mesajları tekrar okumaya gidiyor.

Bir kullanıcı şunu fark etmiş: Token’ların %98.5’i geçmişi okumaya gidiyor, sadece %1.5’i gerçek cevaba.

Çözüm: Sohbet uzayınca Claude’a özet çıkart, kopyala, yeni sohbet aç, ilk mesaj olarak yapıştır.

**3\. Soruları tek mesajda topla**

Birçok kişi soruları bölümlere ayırmanın daha iyi sonuç verdiğini sanıyor. Aslında tam tersi.

3 ayrı mesaj = 3 ayrı context yüklemesi 1 mesajda 3 görev = 1 yükleme

Hem daha az token harcarsın hem limite daha geç ulaşırsın.

Aşağıdakileri yazmak yerine: ''Bunu özetle'' ''Şimdi ana noktaları çıkar'' ''Başlık öner''

Böyle yaz: ''Bu metni özetle, ana noktaları çıkar ve başlık öner.''

Bonus: Claude tüm resmi baştan gördüğü için cevaplar genelde daha iyi olur.

**4\. Sürekli kullandığın dosyaları Projects’e yükle**

Aynı PDF’i farklı sohbetlere yüklersen, Claude her seferinde baştan tokenize eder.

Bunun yerine Projects kullan. Dosyayı bir kez yükle → cache’lenir → her sohbette tekrar token harcamazsın.

Özellikle sözleşme, brief, stil rehberi gibi uzun dokümanlarla çalışıyorsan bu yöntem sana ciddi tasarruf sağlar.

**5\. Memory ve kullanıcı ayarlarını kullan**

Her yeni sohbette şunları tekrar yazmak zorunda kalıyorsun: ''Ben pazarlamacıyım, samimi bir dil kullan, kısa paragraflar kullan vs''

Bu da boşuna token harcamasına sebep olur.

Memory kısmına gir, bunları bir kez kaydet. Claude bunu her sohbette otomatik uygular.

**6\. Kullanmadığın özellikleri kapat**

Web arama, bağlantılar ve explore modunu kapat. Bunların hepsi gereksiz yere token tüketir.

Kendi içeriğini yazıyorsan ''Search and Tools'' kapalı olsun. ''Advanced Thinking'' de token tüketir o yüzden sadece gerekirse aç.

Kural basit aslında, bilerek açmadıysan, kapalı tut.

**7\. Basit işler için Haiku, derin düşünme gerektirenler için Opus kullan**

Dilbilgisi düzeltme, beyin fırtınası, formatlama, kısa çeviri… Bunlar için güçlü modele gerek yok.

Haiku bu işleri çok daha ucuza yapar.

Model seçimi = en önemli karar

- basit işler, düşük maliyet için : Haiku
- orta seviye işler için : Sonnet
- derin düşünme, yüksek maliyet gerektirenler için : Opus

Basit işler için pahalı model kullanma.

**8\. Gün içine yayarak kullan**

Claude, 5 saatlik kayan bir limit sistemi kullanır. Gece sıfırlanmaz.

Örneğin sabah 9’da attığın mesaj, öğleden sonra 2’de sayılmaz.

Tüm limiti sabah bitirirsen, günün geri kalanı boşa gider.

Bunu çözümü : Günü sabah, öğle ve akşam olarak 3 parçaya böl. Her döndüğünde limitin yenilenmiş olur.

**9\. Yoğun saatler dışında kullan**

26 Mart 2026’dan itibaren sistem değişti.

Yoğun saatlerde (ABD saatine göre hafta içi sabah saatleri), aynı işlem daha fazla limit tüketiyor.

yani aynı prompt farklı saatlerde farklı maliyetler çıkarıyor.

Hafta sonu veya akşam saatlerinde ağır işleri yapmak planını daha uzun götürür.

Avrupa ve Asya'daysan bu saatler sana öğleden sonra denk gelebilir.

**10\. Extra Usage’ı güvenlik ağı olarak aç**

Pro ve üstü planlarda ''Overage'' özelliği var.

Limit bitince erişim kesilmez, kullanım başına ödeme moduna geçer.

aylık limit koyarsın sürpriz fatura gelmez.

Bu token tasarrufu değil, **işin yarıda kalmaması** için bir güvenliktir.

**Sonuç**

Başta bu kurallara uymak zor gelebilir. Ama alışınca neredeyse hiç limite takılmazsın.

Hatta üst planlardan daha düşüğe bile geçebilirsin.

Çünkü gerçek şu: Claude mesaj sayısını değil, **token’ları** sayar.